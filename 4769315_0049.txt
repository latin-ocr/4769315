:38

 

Romanarum literarum monumenta aspernari haud dubitarit. Plura alliterationis exempla repe·
riuntur apud Ciceronem, maximein orationibus, ubi vis inde haud dubie maior quaedam validiorque
exstitit in auditores. Sed apud Cic. alliteratio magis orta videtur ex eo, quod sermonis ingenium sic
¹ suadebat, quam quod ipse alliterationis erat studiosior3 neque omnibus eius generibus se
tradidisse videtur, ut vere monet Zumptius, Vir antiquitatis admodum gnarus, ad Verr- act. ll. lib.
4. c. 5. §. lo. Leguntur illic verba Ciceronis: putabant ereptionem esse, non emptionem.
Ad haec ita scripsit Zumptius: „Annominationis figuram agnosco, quam describit auctor
„ad Herenn. 6, 21, Rutilius Lupus 3, Quintilian. Instit. orat. 9, 8, 69. sqq. et 75. Et
„praeter exempla, quae illi laudant, alia sunt Ciceronis de nat. deor. 1, 7, 17.: „ Tu au·
„ „ tem noli existimes, me adiutorem huic venisse, sed auditorem ‘fl — — —. Quamquam
„hoc quidem genere Cicero multo parcius utitur, quam posset exspectari a tanto hominis
„acumine, si ipsum genus satis probasset, nec aut frigidum aut leve putasset. — Magis re-
„rumproprietate praepositionibus distinguenda delectatur, qualia illa sunt, quod Divin. 9.
, Caecilium literas non deportare, sed asportare velle dicit, et lib. 1, 4. Verrem sibi neque oc-
„culte surripi, neque impune eripi posse, aliaque multa.“ Veteres deinde grammatici po·
sterioris temporis ab hac consuetudine iam fere abhorruisse videntur, ut improbantes singu-
la exempla etiam κακέμφατα nominarint, uti scripsit ipse Servius ad Virgil. Aen. 2, 7.*);
quod eo magis miramur, cum ista alliteratione suavior existat syllabarum verborumque coitus
et quasi concentus. Nisi forte potissimum id factum esse putemus studio isto hominibus
eruditioribus et elegantioribus quasi innato, a vulgi more et consuetudine, scilicet despecta,
decedendi consultoque ea relinquendi, quae vulgo sunt in deliciis. Apud vulgares enim
homines illam alliterationem plurimum mansisse in usu, facile tibi persuaseris3 sed ea-
dem haud raro abusos esse frigidius insulsiusque iocantes¹ et scurriliter nugantes pariter
credideris. Superest, ut neminem latebit, in proverbiis et in locutionibus, quae propius a
proverbiis absunt3 potissimum repetitionem eiusdem vocabuli, quae ipsa ad alliterationem
proxime accedit, usitatam esse videmus. lta dicunt proverbialiter homines Romani: „ Si·
„milis simili gaudet, amico amicus, balbus balbum rectius iutelligit, caecus caeco dux, ma-
„nus manum fricat, vel lavat,“ et eiusdemmodi sexcenta. Atque eandem consuetudinem,
quam etiam a Germanico sermone minime alienam esse notum est, multum valuisse in to-
tam linguae Romanae naturam formamque et in eius grammaticen apparet cum ex aliis, tum
ex multitudine relativorum, quae orta sunt ex repetitione, qualia sunt quisquis, quantus-
quantus, quotquot, utut, quamquam. Adde, quod vulgo et ex lege quadam perpetua dicunt
Romani magis magisque, minus minusque, plus plusque, alia.

Sed ut iam ad singula alliterationis exempla ex Aulularia repetita transeamus, ne ordi-
ne quodam et lege certa careamus, sicut ipse iam Naeckius ratione haud multum diversa
fecit, constituendae suut claues. Alliteratio enim fit inter dno vel tria vocabula

 

0) Cf. Naeckiua pag. ³³2

