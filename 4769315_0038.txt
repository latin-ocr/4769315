*²3-

„mentarIo descripsit lo. Bapt. Pius *); in editionem suscepit Angelius W), non hic umen
„singulas scenas nisi praemissis personarum nominibus notans. Secutae ex antiquioribus
„Lucae Canonici editio Veneta a. 1518 et Aldi Veneta a. 1522, 8.“ Itaque manifestum
est, quod fabulae in actus dirimuntur, hoc quidem minime niti codicum MSS. auctoritate
fideque, quippe in quibus huius divisionis vestigia nulla apparent, sed solis veterum gram·
maticorum praeceptis, quae homines docti, qui Plauti fabulas typis exscribendas curarunt,
secuti sunt. Quis vero nesciat, hanc consuetudinem fabulas in actus distribuendi uon in
Graecos, sed in Romanos cadere, neque a Graecis, sed a Romanis quinarium istum actuum
nnmerum servari‘! Apud Graecos enim antiquiores quidem tres potissimum distinctas esse par-
tes fabularum, prologum, episodium, catastrophen, ex Aristotelis art. poet. cap. 12. disci-
mus; nam quamquam illic de tragoedia sermo est, haec tamen res ad totam rem scenicam
pertinet, et ad tragicam, et ad comicam. choro autem singulae partes separabantur. Hie
tamen numerus ternarius brevi in quaternarium abiisse videtur, episodio in duas partes dis-
tracto, in protasia et in epitasin; id quod docet Donatus in isto fragmento de comoedia et
tragoedia***), ubi haec habemus: „Comoedia autem dividitur in quatuor partes, prologum,
,‚protasin, epitasin, catastrophea;“ illic enim de Graecorum, non de Romanorum fabula
scenica sermonem esse puto, etsi in universum fragmentum hoc valde mutilatum esse opi-
nor. Cum vero iam apud Sophoclem, ut in Oedipo Tyranno †), quinque fere partes fa-
cile discerni possint, quod nescio an magis etiam in comoediam ceciderit ††), fortasse iam apud
Graecos, ut ipse Evanthius significat, in nova comoedia isti quinque actus sunt orti3 unde
Romani receperunt, firmaque fere lege numerum quinarium servarunt, sicuti iam apud Ho-
ratium legimuS, qui in Arte Poetica, versibus 189. et 19⁰:
Neve minor, neu sit quinto productior actu
Fabula, quae posci volt et spectata reponi. †††)

legem hanc proponit religiosius poetis servandam. Qui enim aliter fieri potuisset, ut Roma-
ni ita statuerent, nisi praeivissent Graeci, quos in his rebus Romani fere unice secuti sunt?

Post Horatium de actibus disseruerunt posteriores grammatici, ut Donatus passim in
scholiis, quae ad Terentium dedit, ut in argum. Andriae sub fin., in praefat. ad Adelph,
in argum. Hecyram porro de actibus scripsit Evanthius quoque in commentario, quem iam

 

⁸) Cuius editio Mediolan. anno 1550 in lucem prodiit.

·*) Cuius editio prodiit Florent. anno 1514, apud Iuntam.

nt) Legitur in Westerhovii editione Ter. a. 1726 tom. 1, pagg. LVII—mx.
†) Cf. Bliimner. de Sophoclis Oedipo rege, Lips. 1788.

††) Cf. Evanthius de tragoedia et comoedia pag. LV. in Westerhovii edit. Ter„ tom. 1, ubi leguntur
verba: „Comoedia vetus, ut ab initio chorus fuit, paulatimque personarmn numero in quinque actas
‚, processit, ita paulatim velut attrito atque extenuato choro ad novam comoediam sic pervenit, ut in
,. ea non modo non inducatur chorus, sed ne locus quidem ullus iam relinquatur choro.“

†††) Quidni scribamus hic: ‚‚— et spectata reposci 7 “ Putaverim tamen, hanc conicturam, ut facilen, it*
commodam, ab aliis iam propositam esse.
4 α

