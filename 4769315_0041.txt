 

De canticis Aululariae.

Quid cantica sint in comoediis Plauti et Terentii, edocuit Vir, quem olim praeceptorem
mihi contigisse, toto 'pectore animoque adhuc gaudeo, Hermannm Lipsiensis in dissertatio-
ne, quam anno 1811 edidit de cantico t’n Romanorum sabulis scenicis,- ipse de eadem re
exponere conatus sum libello de actibus et scem's apud Terentium, Gubenae 1813 scripto,
fusius deinde programmate 1824 Halae vulgato de canticis in Romanorum sabulis scenicis.
Cantica fabularum opponuntur diverbiis, quibus plures, plerumque duo tresve, in scena in-
ter se colloquuntur; cantica fuerunt soliloquia, quo nomine uti hie liceat, sive μονῳδίαι, quae
ab histrione non recitante verba, sed tacente et gesticulante saltabantur, dum argumentum
i. e. verba ipsa alius canebat sive cantans recitabat, et utrumque adiuvabat tibicen modos-
que atque numeros tibiis praeibat. In eiusmodi canticis vehementior fuit rerum et animorum
simulque metrorum motus et incitatio. Quae quidem si in istis libellis vere disputata sunt
de canticorum indole et natura, quod ita esse eo magis credere licet, cum veterum gram-
maticorum, Diomedis et Donati, qui Terentium interpretatus est, testimoniis nitantur et in-
de repetita sint, in Aulularia tria tantum istiusmodi cantica esse videntur, 3, 13 4, 13 4,
9. (edit. Taubmann.); fortasse addere possumus 8, 4„ ubi Euclio vehementius motus te-
trametris troch. catal., quae animo sentit agitatque, in medium profert. De aliis scenis,
quas cantica esse fortasse putaveris, ut actus secundi septimam, octavam, nouam, et octa-
vam actus quarti, est quod valde dubitetur partim metri causa, partim quod non inest nisi
sedatior narratio. Ita de canticis huius quidem fabulae uti nunc, ita iam olim statui, cum
edidi libellum de canticis.

Ah ista tamen lege, qua secundum grammaticos veteres cantica nominari tantum pos·
sunt μονολογίαι sive μονῳδίαι, nuper abiit Vir Doctissimus, Lindenmnnua, qui Plauti fabu-
las inde ab anno 1830 edere coepit apud Teubnerum3 in illa etlitione cantica nominavit
etiam scenas, in quibus est vehementior animorum motus, et maior rhythmorum versuum·
que varietas, in quibus autem non unus, sed duo pluresve inter se colloquuntur. Ita can-
ticum esse voluit Trinumm. a, 2., ubi Philto et Lysiteles, σιμὴ. 2, 1.‚ ubi Philocrates,
Tyndarus et Lorarii, Amphitr. 1, 1.‚ ubi Sosia et Mercurius inter se acrius colloquuntur-3
alacriorem videlicet animorum motum versuumque varietatem maioremque metri insolentiam
secutus eat. Sed cum ita animum induxerit Vir ille Doctissimus, qui factum est, ut non
ab eodem in Amphitruone canticis adnumerata sit scena ista secunda actus secundi, ubi Alc-
mena, Amphitruo et Sosia vehementius non modo commoti sunt, sed etiam inter se rixan-
tur, simmque numeri sunt varii et alacriores? Equidem, ut libere dicam, quod sentio, non
possum quin dubius haesitem, num abire liceat ab iis, quae severius de canticis monent
praecipiuntque veteres grammatici5 quorum summa eo redit, ut soliloquia tantum velint
esse cantica. Ab altera tamen parte idem concedo, meo quoque animo plus semel obversa·

