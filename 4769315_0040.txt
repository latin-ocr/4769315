 

infitias non eo, in hac fabula paullo maiorem laxioremque esse hanc personarum mutationem,
secus atque alibi a Plauto fieri solet. Sed ex hac ipsa celeritate, qua mutantur personae,
alacritatis iocorumque incrementa in fabula hac admodum motoria existere videntur. Pari-
ter non est intervallum actu 4. inter scenam 3. (ex edit. Taubm.) et scenam 4. Euclio,
qui fanum ingressus est, statim redit, Strobilum aecum abripiens. Etiam 4, 7. ad finem
proscenium fit vacuum, sed sine mora intrat Strobilus.

Ut iam de scenis, in quas actus ipsi distinguuntur, verbum adiiciam, novae scenae ori·
untur, ubi personarum in proscenio fit mutatio; ned¹ cum haud raro non modo iusto sae·
pius, sed mediis etiam in versibus personae et adveniant et abeant celeriusque revertantur,
strictius in distinguendis scenis legem illam vix servare possumus; quin dubiiun est, utrum
plus utilitatis, an incommodi ex istiusmodi actuum distinctione in scenas existat. Plus qui-
dem ad rem conducere videtur, si gravior actuum distinctio ista servatur, versusque ipsi
singuli deinceps numerantur, scenarum singularum ratione nequaquam habita. Goellerus ta·
men, Vir Doctissimus, qui, ut supra iam monui, actuum ordinem vulgarem in sua edit. retinuit,
idem scenarum bis terve mutavit ordinem, qui vulgo servatur in editionibus. ln actu se-
cundo, qui est apud Taubmannum, scenam 4. et 5. in unam coniunxit3 sed nonne versu
octavo scenae 5. unus coquorum cum altera tibicina in domum Megadori abit? novam ta
men esse noluit scenam. ldem iunxit in actu 3. scenam 3. cum scena 23 tamen versu 3⁰.
scenae 2. nonne intrat in domum Euclio et redit act. 3. sc. 22 Itaque etiam hic est
personarum mutatio, atque secundum legem nova debet esse scena. Speciosius coniunxit Vir
Doctissimus actus tertii scenam quintam et sextam, quod hic personae non mutantur;
tantum in scena sexta inter sese colloqui incipiunt, postquam per scenam quintam alter ab
altero seiuncti, seorsim uterque, verba fecerum eademque de causa coniunxit actus quarti
scenam nonam cum decima. Neque enim est personarum, sed orationis tantum mutatio quae-
dam, ob quam parum apte novae scenae initium hic poni videtur. Leviora sunt haec;
sed intelligimus etiam ex his,‚melius omitti actuum distinctionem in scenas3 ista vide-
licet ratio, qua in scenas dividuntur actus, minus est idonea parumque iusta. Accedit,
quod, si quaerimus, num istud nomen scena hac quidem significatione, qua est pro parte
actus, apud ullum veterum Romanorum scriptorem legatur, quemadmodum nomen actus po-
testate illa, qua est pars fabulae, apud Horatium„apud Ciceronem *) et apud Terentium **)
scriptum invenitur, nullum eiusmodi locum investigare possumus. Donatus demum scholi·
astes Terentii scenas ista vi et significatione saepissime commemorat. ltaque veteribus ipsis
Romanis distributio illa actuum in scenas minime fuit nota, meliusque omittitur, quemadmo
dum recte iam statuit Muretus; vide eius notam ad Terent. Andr. l, 1, 1. Ceterum sce-
narum notatio paullo serius in libros Plauti est inducta, quam actuum.

ἶ) Epistol. ad Quint. Fr. 1, 1. tiu. et de senect. cap. 19. post med.
⁸⁸) Hec. prolog. Π, 31.

