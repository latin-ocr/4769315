81

 

tam fuisse cogitationu, ιιι putaverim, fortasse apud Plautum etiam diverbia nonnulla con-
citatiora esse cantica, praesertim cum animadverterem, in quibusdam fabulis, ιιι in Asinaria,
Epidico, Cistellaria, Mercatore iusto pauciora, in Milite etiam, fabula satis motoria, si prae·
cepta quidem grammaticorum adhibentur, plane nullum esse canticum.

Veruntamen si opinemur, interdum etiam ex diverbiis hoc vel illud canticis adnumerari
posse, non possumus non interrogare, qui tandem factum sit, ιιι apud grammaticos, a qui·
bus de canticis docemur, Donatum, Diomedem, ne levissima quidem exstent vestigia, e qui-
bus intelligatur, ipsis notum fuisse, etiam e diverbiis unum alterumve habitum esse pro cantico.
Hoc igitur certum est, grammaticos quidem de canticis loquentes non discedere a solilo-
quiis. Deinde, si e diverbiis quoqne nonnulla sint cantica, in quibua pluribus, non uni,
verba tribuuntur, quomodo ista, quaeso, fiant, quae cantico sunt propria, ut alius loquatur
recitetque, alius saltet, alius tibiis canendo modos regat et moderetur? quemadmodum in
canticis fieri Livius ipse libr. 7. cap. 2. docet; ita enim scripsit: „ Livius — dicitur,
„quum saepius revocatus vocem obtudisset, venia petita puerum ad canendum ante tibicinem
„quum statuisset, canticum egisse aliquanto magis vigente motu, quia nihil vocis usus im-
„pediebat; inde ad manum cantari histrionibus coeptum, diverbiaque tantum ipsorum voci
„ relicta. ‘⁶ Quae cum ita sint, equidem ad Lindemanni, Viri Doctissimi, sententiam abire
nequeo; hoc tamen nescio an concesserim, illa diverbia, in quibus 'animorum commotio,
orationis vigor et metrorum vis atque pondus altius assurgit, fortasse ita in scena esse
pronunciata, ut tibiarum cantus accederet et maiorem difficultatem recitandi histrionibus ti-
bicen minueret. In quam quidem sententiam equidem adductus sum verbis Livii supra al-
latis, quibus Livius Andronicus, poeta et histrio, id modo novi in scenam induxisse dicitur,
ut puerum, qui recitaret, ad tibicinem statueret3 nam de tibicine ita fit mentio, quasi ille iam
ex more et consuetudine in scena fuisset; aliter quidem loqui debuisset Livius, si nunc de-
mum ab Andron. in scenam inductus esset tibicen. Optamus vero, ut etiam aliis locis ex vete-
rum libris petitis haec sententia stabiliatur. lta tamen si statuere liceat, eo minus erit, quod mi·
remur, in quibusdam Plauti sabulis pauciora, quin nulla inveniri cantica. Istiusmodi autem
locurn Aululariae, admodum motorium, in quo ad levanda histrionum, quibus vehementius
hic pronuntiandum fuit, latera cantus tibiarum utilissime accesserit, nominare licet 2, l,
1—38. (edit. 'l'aubmann.). Illic enim ut animi maxime sunt concitati, ita res et verba ala-
criora evadunt, et metrorum ratio propius ad cantici naturam et ad saltationem quandam
accedit. Ista numerorum maior insolentia et difficultas tibicine modos adhibente felicius
. commodiusque vinci poterat. Utut est, per se non improbandum puto, si quis ita animum
induxerit; sed ιιι res per se verisimilis est, ita tamen, fateor, nondum pro satis certa at-
que confirmata haberi debet.

